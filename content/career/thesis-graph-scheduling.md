---
title: "Examensarbete inom schedulering med OpenGL"
date: 2015-07-21
weight: 120
#draft: true
type: "position"
location: "Uppsala, Sverige"
menu:
  main:
    name: "Examensarbete inom schedulering med OpenGL"
    parent: "Career"
    weight: 15
---
Vi letar efter sistaårsstudenter inom mjukvaruutveckling med tidigare erfarenhet av programmering och gärna inom parallellism och bildanalys. Vi uppskattar flexibla, självdrivna och mångkunniga studenter med bra social och kommunikativ förmåga som trivs i ett företag med entreprenörskultur.
<!--more-->

# Projektbeskrivning

På Imint utvecklar vi mjukvara för att analysera, optimera och förbättra video i realtid. Följande modell visar ett exempel på de många delar som spelar in:

{{<img src="stack.png" caption="Exempel på videosekvens med varierande kvalitet" class="fullwidth">}}

Energiförbrukningen är som regel proportionell mot kvadraten på klockfrekvensen, vilket gör det attraktivt att dela upp ett stort arbete på flera kärnor. Samtidigt ligger en beräkningskostnad i att planera/schedulera jobben i en parallell arkitektur samt att skapa och synkronisera trådar. Detta gör att hastigheten kan bli lidande. För olika scenarion, exempelvis privat videoinspelning eller liveströmning, förordas olika avvägningar mellan dessa två alternativ.

De beräkningar som utförs här sker med egenutvecklade algoritmer och med OpenGL (eller OpenGL ES för smartphones). Vi är intresserade av att undersöka flera olika modeller för att schedulera jobb för att med hjälp av parallellism effektivisera arbetet i ovanstående graf beroende på fokus mellan energiförbrukning kontra hastighet. Vi är också intresserade av att hitta enkla lösningar att implementera dessa lösningar i våra existerande system.

# Arbetsbeskrivning:
Examensarbetet ska inledningsvis bygga upp en simplifierad version av det ovanstående komplexa problemet inom videostabilisering. Därefter ska projektet innefatta att testa, utvärdera och dokumentera resultat för olika scheduleringsmetoder. Detta sker i nära samarbete med våra ingenjörer och utvecklare.

Projektet ska avslutas med en rapport som dokumenterar modeller, resultat, utvärderingar samt idéer inför framtida utveckling.

# Kvalifikationer:
Vi förväntar oss att du som söker har:

- Erfarenhet inom C samt Java eller C#
- Grundläggande kunskap om OpenGL eller DirectX och videobearbetning
- Erfarenhet och intresse av parallellprogrammering
- Flytande kunskaper i engelska och svenska

Några områden av generellt intresse för Imint är:

- Erfarenhet inom algoritmutveckling och signalbehandling
- God kunskap inom datorarkitektur

# Villkor:
Examensarbetet ska utföras i Imints lokaler under normal arbetstid.

Exjobbare kommer att skriva på ett avtal med Imint som innefattar sekretess och immaterialrätt. Det kan också komma att innefatta en fortsatt anställning hos Imint när examensarbetet är avslutat.

Examensarbetet ger ingen ersättning under tiden det utförs men ett planenligt slutfört examensarbete ger en bonus på 25 000 Kr (brutto).

# Processen:
Examenarbetet förväntas vara avslutat våren 2016. Intresserade kandidater kan ansöka via vårt [webformulär](/career/apply/). Frågor om tjänsten eller rekryteringsprocessen bör i första hand ställas per email till [career@vidhance.com](mailto:career@vidhance.com), eftersom rekryterande chefer ofta är på resande fot i andra tidszoner.

Vi ser fram emot din ansökan!
